<!DOCTYPE html>

<html xmlns="http://www.w3.org/1999/xhtml">

<head>

<meta charset="utf-8">
<meta http-equiv="Content-Type" content="text/html; charset=utf-8" />
<meta name="generator" content="pandoc" />
<meta name="viewport" content="width=device-width">
<meta property="og:title" content="songshi" />




<meta name="author" content="dapeng" />


<meta name="description" content="songshi">

<title>songshi</title>


<link href="songshi_files/paged-0.1.2/css/default-fonts.css" rel="stylesheet" />
<link href="songshi_files/paged-0.1.2/css/default-page.css" rel="stylesheet" />
<link href="songshi_files/paged-0.1.2/css/default.css" rel="stylesheet" />
<script src="songshi_files/paged-0.1.2/js/config.js"></script>
<script src="songshi_files/paged-0.1.2/js/paged.js"></script>
<script src="songshi_files/paged-0.1.2/js/hooks.js"></script>





</head>

<body>

<div class="running-h1-title"></div>

<div class="running-h2-title"></div>



<div class="front-page">
<div id="header" class="title-page">
<h1 class="title">songshi</h1>
<h2 class="author">dapeng</h2>
</div>
</div>

<div class="front-matter-container">
<div id="TOC" class="level1 toc front-matter">
<ul>
<li><a href="#section"><span class="toc-section-number">1</span> 曾公亮(998-1078)</a><ul>
<li><a href="#section-1"><span class="toc-section-number">1.1</span> 宿甘露寺僧舍</a></li>
</ul></li>
<li><a href="#section-2"><span class="toc-section-number">2</span> 曾巩(1019-1083)</a><ul>
<li><a href="#section-3"><span class="toc-section-number">2.1</span> 咏柳</a></li>
</ul></li>
<li><a href="#section-4"><span class="toc-section-number">3</span> 曾几(1084-1166)</a><ul>
<li><a href="#section-5"><span class="toc-section-number">3.1</span> 三衢道中</a></li>
<li><a href="#section-6"><span class="toc-section-number">3.2</span> 寓居吴兴</a></li>
</ul></li>
<li><a href="#section-7"><span class="toc-section-number">4</span> 陈师道(1053-1101)</a><ul>
<li><a href="#section-8"><span class="toc-section-number">4.1</span> 春怀示邻里</a></li>
</ul></li>
<li><a href="#section-9"><span class="toc-section-number">5</span> 陈与义(1090-1138)</a><ul>
<li><a href="#section-10"><span class="toc-section-number">5.1</span> 伤春</a></li>
<li><a href="#section-11"><span class="toc-section-number">5.2</span> 襄邑道中</a></li>
<li><a href="#section-12"><span class="toc-section-number">5.3</span> 雨晴</a></li>
</ul></li>
<li><a href="#section-13"><span class="toc-section-number">6</span> 程颢(1032-1085)</a><ul>
<li><a href="#section-14"><span class="toc-section-number">6.1</span> 春日</a></li>
<li><a href="#section-15"><span class="toc-section-number">6.2</span> 秋日</a></li>
</ul></li>
<li><a href="#section-16"><span class="toc-section-number">7</span> 戴复古(1167-？)</a><ul>
<li><a href="#section-17"><span class="toc-section-number">7.1</span> 江村晚眺</a></li>
</ul></li>
<li><a href="#section-18"><span class="toc-section-number">8</span> 范成大(1126-1193)</a><ul>
<li><a href="#section-19"><span class="toc-section-number">8.1</span> 横塘</a></li>
<li><a href="#section-20"><span class="toc-section-number">8.2</span> 四时田园杂兴(选一)</a></li>
</ul></li>
<li><a href="#section-21"><span class="toc-section-number">9</span> 黄庭坚(1045-1105)</a><ul>
<li><a href="#section-22"><span class="toc-section-number">9.1</span> 病起荆江亭即事</a></li>
<li><a href="#section-23"><span class="toc-section-number">9.2</span> 登快阁</a></li>
<li><a href="#section-24"><span class="toc-section-number">9.3</span> 寄黄几复</a></li>
<li><a href="#section-25"><span class="toc-section-number">9.4</span> 牧童诗</a></li>
<li><a href="#section-26"><span class="toc-section-number">9.5</span> 王充道送水仙花五十支</a></li>
<li><a href="#section-27"><span class="toc-section-number">9.6</span> 喜太守毕朝散致政</a></li>
<li><a href="#section-28"><span class="toc-section-number">9.7</span> 弈棋二首呈任渐·其二</a></li>
<li><a href="#section-29"><span class="toc-section-number">9.8</span> 弈棋二首呈任渐·其一</a></li>
<li><a href="#section-30"><span class="toc-section-number">9.9</span> 雨中登岳阳楼望君山·其二</a></li>
<li><a href="#section-31"><span class="toc-section-number">9.10</span> 雨中登岳阳楼望君山·其一</a></li>
</ul></li>
<li><a href="#section-32"><span class="toc-section-number">10</span> 姜夔(1155-1221)</a><ul>
<li><a href="#section-33"><span class="toc-section-number">10.1</span> 除夜自石湖归苕溪·其一</a></li>
</ul></li>
<li><a href="#section-34"><span class="toc-section-number">11</span> 寇准(961-1023)</a><ul>
<li><a href="#section-35"><span class="toc-section-number">11.1</span> 春日登楼怀旧</a></li>
<li><a href="#section-36"><span class="toc-section-number">11.2</span> 柳</a></li>
</ul></li>
<li><a href="#section-37"><span class="toc-section-number">12</span> 林逋(967-1028)</a><ul>
<li><a href="#section-38"><span class="toc-section-number">12.1</span> 孤山寺瑞上人房写望</a></li>
<li><a href="#section-39"><span class="toc-section-number">12.2</span> 山园小梅</a></li>
<li><a href="#section-40"><span class="toc-section-number">12.3</span> 山中寄招叶秀才</a></li>
</ul></li>
<li><a href="#section-41"><span class="toc-section-number">13</span> 柳开(946-999)</a><ul>
<li><a href="#section-42"><span class="toc-section-number">13.1</span> 塞上</a></li>
</ul></li>
<li><a href="#section-43"><span class="toc-section-number">14</span> 陆游(1125-1210)</a><ul>
<li><a href="#section-44"><span class="toc-section-number">14.1</span> 剑门道中遇微雨</a></li>
<li><a href="#section-45"><span class="toc-section-number">14.2</span> 金错刀行</a></li>
<li><a href="#section-46"><span class="toc-section-number">14.3</span> 临安春雨初霁</a></li>
<li><a href="#section-47"><span class="toc-section-number">14.4</span> 梅花绝句</a></li>
<li><a href="#section-48"><span class="toc-section-number">14.5</span> 秋思</a></li>
<li><a href="#section-49"><span class="toc-section-number">14.6</span> 沈园</a></li>
<li><a href="#section-50"><span class="toc-section-number">14.7</span> 示儿</a></li>
<li><a href="#section-51"><span class="toc-section-number">14.8</span> 书愤</a></li>
<li><a href="#section-52"><span class="toc-section-number">14.9</span> 夜登白帝城怀少陵先生</a></li>
<li><a href="#section-53"><span class="toc-section-number">14.10</span> 游山西村</a></li>
<li><a href="#section-54"><span class="toc-section-number">14.11</span> 自嘲</a></li>
</ul></li>
<li><a href="#section-55"><span class="toc-section-number">15</span> 吕本中(1084-1145)</a><ul>
<li><a href="#section-56"><span class="toc-section-number">15.1</span> 春日即事</a></li>
<li><a href="#section-57"><span class="toc-section-number">15.2</span> 暮步至江上</a></li>
</ul></li>
<li><a href="#section-58"><span class="toc-section-number">16</span> 梅尧臣(1002-1060)</a><ul>
<li><a href="#section-59"><span class="toc-section-number">16.1</span> 东溪</a></li>
<li><a href="#section-60"><span class="toc-section-number">16.2</span> 鲁山山行</a></li>
<li><a href="#section-61"><span class="toc-section-number">16.3</span> 汝坟贫女</a></li>
</ul></li>
<li><a href="#section-62"><span class="toc-section-number">17</span> 穆修(969-1032)</a><ul>
<li><a href="#section-63"><span class="toc-section-number">17.1</span> 烛</a></li>
</ul></li>
<li><a href="#section-64"><span class="toc-section-number">18</span> 欧阳修(1007-1072)</a><ul>
<li><a href="#section-65"><span class="toc-section-number">18.1</span> 画眉鸟</a></li>
<li><a href="#section-66"><span class="toc-section-number">18.2</span> 明妃曲和王介甫作其二</a></li>
<li><a href="#section-67"><span class="toc-section-number">18.3</span> 啼鸟</a></li>
<li><a href="#section-68"><span class="toc-section-number">18.4</span> 晚泊岳阳</a></li>
<li><a href="#section-69"><span class="toc-section-number">18.5</span> 戏答元珍</a></li>
<li><a href="#section-70"><span class="toc-section-number">18.6</span> 新开棋轩呈元珍表臣</a></li>
</ul></li>
<li><a href="#section-71"><span class="toc-section-number">19</span> 秦观(1049-1100)</a><ul>
<li><a href="#section-72"><span class="toc-section-number">19.1</span> 春日</a></li>
</ul></li>
<li><a href="#section-73"><span class="toc-section-number">20</span> 邵雍(1011-1077)</a><ul>
<li><a href="#section-74"><span class="toc-section-number">20.1</span> 观棋长吟</a></li>
</ul></li>
<li><a href="#section-75"><span class="toc-section-number">21</span> 宋徽宗〔赵佶〕(1082-1135)</a><ul>
<li><a href="#section-76"><span class="toc-section-number">21.1</span> 宫词</a></li>
</ul></li>
<li><a href="#section-77"><span class="toc-section-number">22</span> 宋祁(998-1062)</a><ul>
<li><a href="#section-78"><span class="toc-section-number">22.1</span> 落花</a></li>
</ul></li>
<li><a href="#section-79"><span class="toc-section-number">23</span> 苏轼(1036-1101)</a><ul>
<li><a href="#section-80"><span class="toc-section-number">23.1</span> 和子由渑池怀旧</a></li>
<li><a href="#section-81"><span class="toc-section-number">23.2</span> 和子由踏青</a></li>
<li><a href="#section-82"><span class="toc-section-number">23.3</span> 惠崇春江晚景</a></li>
<li><a href="#section-83"><span class="toc-section-number">23.4</span> 腊日游孤山访惠勤惠思二僧</a></li>
<li><a href="#section-84"><span class="toc-section-number">23.5</span> 六月二十七日望湖楼醉书</a></li>
<li><a href="#section-85"><span class="toc-section-number">23.6</span> 石苍舒醉墨堂</a></li>
<li><a href="#section-86"><span class="toc-section-number">23.7</span> 题西林壁</a></li>
<li><a href="#section-87"><span class="toc-section-number">23.8</span> 有美堂暴雨</a></li>
<li><a href="#section-88"><span class="toc-section-number">23.9</span> 寓居定惠院之东杂花满山有海棠一株土人不知贵也</a></li>
<li><a href="#section-89"><span class="toc-section-number">23.10</span> 正月二十日与潘郭二生出郊寻春，忽记去年是日同至女王城作诗，乃和前韵</a></li>
</ul></li>
<li><a href="#section-90"><span class="toc-section-number">24</span> 苏舜钦(1008-1048)</a><ul>
<li><a href="#section-91"><span class="toc-section-number">24.1</span> 城南感怀呈永叔</a></li>
<li><a href="#section-92"><span class="toc-section-number">24.2</span> 庆州败</a></li>
<li><a href="#section-93"><span class="toc-section-number">24.3</span> 暑中杂咏</a></li>
</ul></li>
<li><a href="#section-94"><span class="toc-section-number">25</span> 苏辙(1039-1112)</a><ul>
<li><a href="#section-95"><span class="toc-section-number">25.1</span> 怀渑池寄子瞻兄</a></li>
</ul></li>
<li><a href="#section-96"><span class="toc-section-number">26</span> 王安石(1021-1086)</a><ul>
<li><a href="#section-97"><span class="toc-section-number">26.1</span> 泊船瓜洲</a></li>
<li><a href="#section-98"><span class="toc-section-number">26.2</span> 登飞来峰</a></li>
<li><a href="#section-99"><span class="toc-section-number">26.3</span> 明妃曲·其二</a></li>
<li><a href="#section-100"><span class="toc-section-number">26.4</span> 明妃曲·其一</a></li>
<li><a href="#section-101"><span class="toc-section-number">26.5</span> 棋</a></li>
<li><a href="#section-102"><span class="toc-section-number">26.6</span> 书湖阴先生壁</a></li>
<li><a href="#section-103"><span class="toc-section-number">26.7</span> 与薛肇明弈棋赌梅花诗输一首</a></li>
<li><a href="#section-104"><span class="toc-section-number">26.8</span> 元日</a></li>
</ul></li>
<li><a href="#section-105"><span class="toc-section-number">27</span> 王禹偁(954-1001)</a><ul>
<li><a href="#section-106"><span class="toc-section-number">27.1</span> 春居杂兴·其二</a></li>
<li><a href="#section-107"><span class="toc-section-number">27.2</span> 春居杂兴·其一</a></li>
<li><a href="#section-108"><span class="toc-section-number">27.3</span> 村行</a></li>
<li><a href="#section-109"><span class="toc-section-number">27.4</span> 寒食</a></li>
<li><a href="#section-110"><span class="toc-section-number">27.5</span> 前赋〈春居杂兴〉诗二首，间半岁，不复省视，因长男嘉祐读杜工部集，见语意颇有相类者，咨于予，且意予窃之也。予喜而作诗，聊以自贺</a></li>
</ul></li>
<li><a href="#section-111"><span class="toc-section-number">28</span> 文天祥(1236-1282)</a><ul>
<li><a href="#section-112"><span class="toc-section-number">28.1</span> 过零丁洋</a></li>
</ul></li>
<li><a href="#section-113"><span class="toc-section-number">29</span> 文同(1018-1079)</a><ul>
<li><a href="#section-114"><span class="toc-section-number">29.1</span> 送棋僧惟照</a></li>
</ul></li>
<li><a href="#section-115"><span class="toc-section-number">30</span> 徐玑(1162-1214)</a><ul>
<li><a href="#section-116"><span class="toc-section-number">30.1</span> 夏日怀友</a></li>
</ul></li>
<li><a href="#section-117"><span class="toc-section-number">31</span> 晏殊(991-1055)</a><ul>
<li><a href="#section-118"><span class="toc-section-number">31.1</span> 无题</a></li>
</ul></li>
<li><a href="#section-119"><span class="toc-section-number">32</span> 杨万里(1127-1206)</a><ul>
<li><a href="#section-120"><span class="toc-section-number">32.1</span> 初入淮河(选一)</a></li>
<li><a href="#section-121"><span class="toc-section-number">32.2</span> 春晴怀故园海棠</a></li>
<li><a href="#section-122"><span class="toc-section-number">32.3</span> 读严子陵传</a></li>
<li><a href="#section-123"><span class="toc-section-number">32.4</span> 闲居初夏午睡起</a></li>
<li><a href="#section-124"><span class="toc-section-number">32.5</span> 霰</a></li>
</ul></li>
<li><a href="#section-125"><span class="toc-section-number">33</span> 杨亿(964-1020)</a><ul>
<li><a href="#section-126"><span class="toc-section-number">33.1</span> 泪</a></li>
<li><a href="#section-127"><span class="toc-section-number">33.2</span> 无题</a></li>
</ul></li>
<li><a href="#section-128"><span class="toc-section-number">34</span> 张耒(1052-1112)</a><ul>
<li><a href="#section-129"><span class="toc-section-number">34.1</span> 偶题</a></li>
</ul></li>
<li><a href="#section-130"><span class="toc-section-number">35</span> 赵师秀(1170-1200)</a><ul>
<li><a href="#section-131"><span class="toc-section-number">35.1</span> 约客</a></li>
</ul></li>
<li><a href="#section-132"><span class="toc-section-number">36</span> 郑思肖(1241-1318)</a><ul>
<li><a href="#section-133"><span class="toc-section-number">36.1</span> 二砺(选一)</a></li>
</ul></li>
<li><a href="#section-134"><span class="toc-section-number">37</span> 朱淑真(《宋诗纪事》：“号幽栖居士，钱塘人，世居桃村。工诗，嫁为市井民妻，不得志殁。”)</a><ul>
<li><a href="#section-135"><span class="toc-section-number">37.1</span> 宋诗纪事：“号幽栖居士，钱塘人，世居桃村。工诗，嫁为市井民妻，不得志殁。”)</a></li>
<li><a href="#section-136"><span class="toc-section-number">37.2</span> 自责·其二</a></li>
<li><a href="#section-137"><span class="toc-section-number">37.3</span> 自责·其一</a></li>
</ul></li>
<li><a href="#section-138"><span class="toc-section-number">38</span> 朱熹(1130-1200)</a><ul>
<li><a href="#section-139"><span class="toc-section-number">38.1</span> 活水亭观书有感</a></li>
</ul></li>
</ul>
</div>
</div>

<div id="section" class="section level1">
<h1><span class="header-section-number">1</span> 曾公亮(998-1078)</h1>
<div id="section-1" class="section level2">
<h2><span class="header-section-number">1.1</span> 宿甘露寺僧舍</h2>
<p>枕中云气千峰近，床底松声万壑哀。</p>
<p>要看银山拍天浪，开窗放入大江来。</p>
</div>
</div>
<div id="section-2" class="section level1">
<h1><span class="header-section-number">2</span> 曾巩(1019-1083)</h1>
<div id="section-3" class="section level2">
<h2><span class="header-section-number">2.1</span> 咏柳</h2>
<p>乱条犹未变初黄，倚得东风势便狂。</p>
<p>解把飞花蒙日月，不知天地有清霜。</p>
</div>
</div>
<div id="section-4" class="section level1">
<h1><span class="header-section-number">3</span> 曾几(1084-1166)</h1>
<div id="section-5" class="section level2">
<h2><span class="header-section-number">3.1</span> 三衢道中</h2>
<p>梅子黄时日日晴，小溪泛尽却山行。</p>
<p>绿阴不减来时路，添得黄鹂四五声。</p>
</div>
<div id="section-6" class="section level2">
<h2><span class="header-section-number">3.2</span> 寓居吴兴</h2>
<p>相对真成泣楚囚，遂无末策到神州。</p>
<p>但知绕树如飞鹊，不解营巢似拙鸠。</p>
<p>江北江南犹断绝，秋风秋雨敢淹留？</p>
<p>低回又作荆州梦，落日孤云始欲愁。</p>
</div>
</div>
<div id="section-7" class="section level1">
<h1><span class="header-section-number">4</span> 陈师道(1053-1101)</h1>
<div id="section-8" class="section level2">
<h2><span class="header-section-number">4.1</span> 春怀示邻里</h2>
<p>断墙着雨蜗成字，老屋无僧燕作家，</p>
<p>剩欲出门追语笑，却嫌归鬓著尘沙。</p>
<p>风翻蛛网开三面，雷动蜂窠趁两衙。</p>
<p>屡失南邻春事约，只今容有未开花。</p>
</div>
</div>
<div id="section-9" class="section level1">
<h1><span class="header-section-number">5</span> 陈与义(1090-1138)</h1>
<div id="section-10" class="section level2">
<h2><span class="header-section-number">5.1</span> 伤春</h2>
<p>庙堂无计可平戎，坐使甘泉照夕峰。</p>
<p>初怪上都闻战马，岂知穷海看飞龙。</p>
<p>孤臣霜发三千丈，每岁烟花一万重。</p>
<p>稍喜长沙向延阁，疲兵敢犯犬羊锋。</p>
</div>
<div id="section-11" class="section level2">
<h2><span class="header-section-number">5.2</span> 襄邑道中</h2>
<p>飞花两岸照船红，百里榆堤半日风。</p>
<p>卧看满天云不动，不知云与我俱东。</p>
</div>
<div id="section-12" class="section level2">
<h2><span class="header-section-number">5.3</span> 雨晴</h2>
<p>天缺西南江面清，纤云不动小滩横。</p>
<p>墙头语鹊衣犹湿，楼外残雷气未平。</p>
<p>尽取微凉供稳睡，急搜奇句报新晴。</p>
<p>今宵绝胜无人共，卧看星河尽意明。</p>
</div>
</div>
<div id="section-13" class="section level1">
<h1><span class="header-section-number">6</span> 程颢(1032-1085)</h1>
<div id="section-14" class="section level2">
<h2><span class="header-section-number">6.1</span> 春日</h2>
<p>云淡风轻近午天，傍花随柳过前川。</p>
<p>时人不识余心乐，将谓偷闲学少年。</p>
</div>
<div id="section-15" class="section level2">
<h2><span class="header-section-number">6.2</span> 秋日</h2>
<p>闲来无事不从容，睡觉东窗日已红。</p>
<p>万物静观皆自得，四时佳兴与人同。</p>
<p>道通天地有形外，思入风云变态中。</p>
<p>富贵不淫贫贱乐，男儿到此是豪雄。</p>
</div>
</div>
<div id="section-16" class="section level1">
<h1><span class="header-section-number">7</span> 戴复古(1167-？)</h1>
<div id="section-17" class="section level2">
<h2><span class="header-section-number">7.1</span> 江村晚眺</h2>
<p>江头落日照平沙，潮退渔船阁岸斜。</p>
<p>白鸟一双临水立，见人惊起入芦花。</p>
</div>
</div>
<div id="section-18" class="section level1">
<h1><span class="header-section-number">8</span> 范成大(1126-1193)</h1>
<div id="section-19" class="section level2">
<h2><span class="header-section-number">8.1</span> 横塘</h2>
<p>南浦春来绿一川，石桥朱塔两依然。</p>
<p>年年送客横塘路，细雨垂杨系画船。</p>
</div>
<div id="section-20" class="section level2">
<h2><span class="header-section-number">8.2</span> 四时田园杂兴(选一)</h2>
<p>昼出耘田夜绩麻，村庄儿女各当家。</p>
<p>童孙未解供耕织，也傍桑阴学种瓜。</p>
</div>
</div>
<div id="section-21" class="section level1">
<h1><span class="header-section-number">9</span> 黄庭坚(1045-1105)</h1>
<div id="section-22" class="section level2">
<h2><span class="header-section-number">9.1</span> 病起荆江亭即事</h2>
<p>翰墨场中老伏波，菩提坊里病维摩。</p>
<p>近人积水无鸥鹭，时有归牛浮鼻过。</p>
<p>闭门觅句陈无己，对客挥毫秦少游。</p>
<p>正字不知温饱未，西风吹泪古藤州。</p>
</div>
<div id="section-23" class="section level2">
<h2><span class="header-section-number">9.2</span> 登快阁</h2>
<p>痴儿了却公家事，快阁东西倚晚晴。</p>
<p>落木千山天远大，澄江一道月分明。</p>
<p>朱弦已为佳人绝，青眼聊因美酒横。</p>
<p>万里归船弄长笛，此心吾与白鸥盟。</p>
</div>
<div id="section-24" class="section level2">
<h2><span class="header-section-number">9.3</span> 寄黄几复</h2>
<p>我居北海君南海，寄雁传书谢不能。</p>
<p>桃李春风一杯酒，江湖夜雨十年灯。</p>
<p>持家但有四立壁，治国不蕲三折肱。</p>
<p>想得读书头已白，隔溪猿哭瘴烟滕。</p>
</div>
<div id="section-25" class="section level2">
<h2><span class="header-section-number">9.4</span> 牧童诗</h2>
<p>骑牛远远过前村，短笛横吹隔陇闻。</p>
<p>多少长安名利客，机关用尽不如君。</p>
</div>
<div id="section-26" class="section level2">
<h2><span class="header-section-number">9.5</span> 王充道送水仙花五十支</h2>
<p>凌波仙子生尘袜，水上轻盈步微月。</p>
<p>是谁招此断肠魂，种作寒花寄愁绝。</p>
<p>含香体素欲倾城，山矾是弟梅是兄。</p>
<p>坐对真成被花恼，出门一笑大江横。</p>
</div>
<div id="section-27" class="section level2">
<h2><span class="header-section-number">9.6</span> 喜太守毕朝散致政</h2>
<p>功名富贵两蜗角，险阻艰难一酒杯。</p>
<p>百体观来身是幻，万夫争处首先回。</p>
</div>
<div id="section-28" class="section level2">
<h2><span class="header-section-number">9.7</span> 弈棋二首呈任渐·其二</h2>
<p>偶无公事客休时，席上谈兵校两棋。</p>
<p>心似蛛丝游碧落，身如蜩甲化枯枝。</p>
<p>湘东一目诚甘死，天下中分尚可持。</p>
<p>谁谓吾徒犹爱日，参横月落不曾知。</p>
</div>
<div id="section-29" class="section level2">
<h2><span class="header-section-number">9.8</span> 弈棋二首呈任渐·其一</h2>
<p>偶无公事负朝暄，三百枯棋共一樽。</p>
<p>坐隐不知岩穴乐，手谈胜与俗人言。</p>
<p>簿书堆积尘生案，车马淹留客在门。</p>
<p>战胜将骄疑必败，果然终取敌兵翻。</p>
</div>
<div id="section-30" class="section level2">
<h2><span class="header-section-number">9.9</span> 雨中登岳阳楼望君山·其二</h2>
<p>满川风雨独凭栏，绾结湘娥十二鬟。</p>
<p>可惜不当湖水面，银山堆里看青山。</p>
</div>
<div id="section-31" class="section level2">
<h2><span class="header-section-number">9.10</span> 雨中登岳阳楼望君山·其一</h2>
<p>投荒万死鬓毛斑，生入瞿塘滟澦关。</p>
<p>未到江南先一笑，岳阳楼上对君山。</p>
</div>
</div>
<div id="section-32" class="section level1">
<h1><span class="header-section-number">10</span> 姜夔(1155-1221)</h1>
<div id="section-33" class="section level2">
<h2><span class="header-section-number">10.1</span> 除夜自石湖归苕溪·其一</h2>
<p>细草穿沙雪半销，吴宫烟冷水迢迢。</p>
<p>梅花竹里无人见，一夜吹香过石桥。</p>
</div>
</div>
<div id="section-34" class="section level1">
<h1><span class="header-section-number">11</span> 寇准(961-1023)</h1>
<div id="section-35" class="section level2">
<h2><span class="header-section-number">11.1</span> 春日登楼怀旧</h2>
<p>高楼聊引望，杳杳一川平。</p>
<p>远水无人渡，孤舟尽日横。</p>
<p>荒村生断霭，深树语流莺。</p>
<p>旧业遥清渭，沉思忽自惊。</p>
</div>
<div id="section-36" class="section level2">
<h2><span class="header-section-number">11.2</span> 柳</h2>
<p>晓带轻烟间杏花，晚凝深翠拂平沙。</p>
<p>长条别有风流处，密映钱塘苏小家。</p>
</div>
</div>
<div id="section-37" class="section level1">
<h1><span class="header-section-number">12</span> 林逋(967-1028)</h1>
<div id="section-38" class="section level2">
<h2><span class="header-section-number">12.1</span> 孤山寺瑞上人房写望</h2>
<p>底处凭栏思眇然，孤山塔后阁西偏。</p>
<p>阴沉画轴林间寺，零落棋枰葑上田。</p>
<p>秋景有时飞独鸟，夕阳无事起寒烟。</p>
<p>迟留更爱吾庐近，只待春来看雪天。</p>
</div>
<div id="section-39" class="section level2">
<h2><span class="header-section-number">12.2</span> 山园小梅</h2>
<p>众芳摇落独暄妍，占尽风情向小园。</p>
<p>疏影横斜水清浅，暗香浮动月黄昏。</p>
<p>霜禽欲下先偷眼，粉蝶如知合断魂。</p>
<p>幸有微吟可相狎，不须檀板共金尊。</p>
</div>
<div id="section-40" class="section level2">
<h2><span class="header-section-number">12.3</span> 山中寄招叶秀才</h2>
<p>夜鹤晓猿时复闻，寥寥长似耿离群。</p>
<p>月中未要恨丹桂，岭上且来看白云。</p>
<p>棋子不妨临水着，诗题兼好共僧分。</p>
<p>新忧他日荣名后，难得幽栖事静君。</p>
</div>
</div>
<div id="section-41" class="section level1">
<h1><span class="header-section-number">13</span> 柳开(946-999)</h1>
<div id="section-42" class="section level2">
<h2><span class="header-section-number">13.1</span> 塞上</h2>
<p>鸣骹直上一千尺，天静无风声更干。</p>
<p>碧眼胡儿三百骑，尽提金勒向云看。</p>
</div>
</div>
<div id="section-43" class="section level1">
<h1><span class="header-section-number">14</span> 陆游(1125-1210)</h1>
<div id="section-44" class="section level2">
<h2><span class="header-section-number">14.1</span> 剑门道中遇微雨</h2>
<p>衣上征尘杂酒痕，远游无处不消魂。</p>
<p>此身合是诗人未？细雨骑驴入剑门。</p>
</div>
<div id="section-45" class="section level2">
<h2><span class="header-section-number">14.2</span> 金错刀行</h2>
<p>黄金错刀白玉装，夜穿窗扉出光芒。</p>
<p>丈夫五十功未立，提刀独立顾八荒。</p>
<p>京华结交尽奇士，意气相期共生死。</p>
<p>千年史册耻无名，一片丹心报天子。</p>
<p>尔来从军天汉滨，南山晓雪玉嶙峋。</p>
<p>呜呼！楚虽三户能亡秦，岂有堂堂中国空无人！</p>
</div>
<div id="section-46" class="section level2">
<h2><span class="header-section-number">14.3</span> 临安春雨初霁</h2>
<p>世味年来薄似纱，谁令骑马客京华。</p>
<p>小楼一夜听春雨，深巷明朝卖杏花。</p>
<p>矮纸斜行闲作草，晴窗细乳戏分茶。</p>
<p>素衣莫起风尘叹，犹及清明可到家。</p>
</div>
<div id="section-47" class="section level2">
<h2><span class="header-section-number">14.4</span> 梅花绝句</h2>
<p>闻道梅花坼晓风，雪堆遍满四山中。</p>
<p>何方可化身千亿，一树梅花一放翁。</p>
</div>
<div id="section-48" class="section level2">
<h2><span class="header-section-number">14.5</span> 秋思</h2>
<p>利欲驱人万火牛，江湖浪迹一沙鸥。</p>
<p>日长似岁闲方觉，事大如山醉亦休。</p>
<p>衣杵相望深巷月，井桐摇落故园秋。</p>
<p>欲舒老眼无高处，安得元龙百尺楼。</p>
</div>
<div id="section-49" class="section level2">
<h2><span class="header-section-number">14.6</span> 沈园</h2>
<p>城上斜阳画角哀，沈园非复旧池台，</p>
<p>伤心桥下春波绿，曾是惊鸿照影来。</p>
<p>梦断香消四十年，沈园柳老不吹绵。</p>
<p>此身行作稽山土，犹吊遗踪一泫然。</p>
</div>
<div id="section-50" class="section level2">
<h2><span class="header-section-number">14.7</span> 示儿</h2>
<p>死去元知万事空，但悲不见九州同。</p>
<p>王师北定中原日，家祭无忘告乃翁。</p>
</div>
<div id="section-51" class="section level2">
<h2><span class="header-section-number">14.8</span> 书愤</h2>
<p>早岁那知世事艰，中垢北望气如山。</p>
<p>楼船夜雪瓜洲渡，铁马秋风大散关。</p>
<p>塞上长城空自许，镜中衰鬓已先斑。</p>
<p>出师一表真名世，千载谁堪伯仲间。</p>
</div>
<div id="section-52" class="section level2">
<h2><span class="header-section-number">14.9</span> 夜登白帝城怀少陵先生</h2>
<p>拾遗白发有谁怜？零落歌诗遍两川。</p>
<p>人立飞楼今已矣，浪翻孤月尚依然。</p>
<p>升沈自古无穷事，愚智同归有限年。</p>
<p>此意凄凉谁共语？岸沙君看去年痕。</p>
</div>
<div id="section-53" class="section level2">
<h2><span class="header-section-number">14.10</span> 游山西村</h2>
<p>莫笑农家腊酒浑，丰年留客足鸡豚。</p>
<p>山重水复疑无路，柳暗花明又一村。</p>
<p>萧鼓追随春社近，衣冠简朴古风存。</p>
<p>从今若许闲乘月，拄杖无时夜叩门。</p>
</div>
<div id="section-54" class="section level2">
<h2><span class="header-section-number">14.11</span> 自嘲</h2>
<p>少读诗书陋汉唐，莫年身世寄农桑。</p>
<p>骑驴两脚欲到地，爱酒一樽常在旁。</p>
<p>老去形容虽变改，醉来意气尚轩昂。</p>
<p>太行王屋何由动，堪笑愚公不自量。</p>
</div>
</div>
<div id="section-55" class="section level1">
<h1><span class="header-section-number">15</span> 吕本中(1084-1145)</h1>
<div id="section-56" class="section level2">
<h2><span class="header-section-number">15.1</span> 春日即事</h2>
<p>病起多情白日迟，强来庭下探花期。</p>
<p>雪消池馆初春后，人倚栏杆欲暮时。</p>
<p>乱蝶狂蜂俱有意，兔葵燕麦自无知。</p>
<p>池边垂柳腰支活，折尽长条为寄谁？</p>
</div>
<div id="section-57" class="section level2">
<h2><span class="header-section-number">15.2</span> 暮步至江上</h2>
<p>客事久输鹦鹉杯，春愁如接凤凰台。</p>
<p>树阴不碍帆影过，雨气却随潮信来。</p>
<p>山似故人堪对饮，花如遗恨不重开。</p>
<p>雪篱风榭年年事，辜负风光取次回。</p>
</div>
</div>
<div id="section-58" class="section level1">
<h1><span class="header-section-number">16</span> 梅尧臣(1002-1060)</h1>
<div id="section-59" class="section level2">
<h2><span class="header-section-number">16.1</span> 东溪</h2>
<p>行到东溪看水时，坐临孤屿发船迟。</p>
<p>野凫眠岸有闲意，老树着花无丑枝。</p>
<p>短短蒲耳齐似剪，平平沙石净于筛。</p>
<p>情虽不厌住不得，薄暮归来车马疲。</p>
</div>
<div id="section-60" class="section level2">
<h2><span class="header-section-number">16.2</span> 鲁山山行</h2>
<p>适与野情惬，千山高复低。</p>
<p>好峰随处改，幽径独行迷。</p>
<p>霜落熊升树，林空鹿饮溪。</p>
<p>人家在何许？云外一声鸡。</p>
</div>
<div id="section-61" class="section level2">
<h2><span class="header-section-number">16.3</span> 汝坟贫女</h2>
<p>汝坟贫家女，行哭音凄怆。</p>
<p>自言有老父，孤独无丁壮。</p>
<p>郡吏来何暴，官家不敢抗。</p>
<p>督遣勿稽留，龙种去携杖。</p>
<p>勤勤嘱四邻，幸愿相依傍。</p>
<p>适闻闾里归，问讯疑犹强。</p>
<p>果然寒雨中，僵死壤河上。</p>
<p>弱质无以托，横尸无以葬。</p>
<p>生女不如男，虽存何所当。</p>
<p>拊膺呼苍天，生死将奈向。</p>
</div>
</div>
<div id="section-62" class="section level1">
<h1><span class="header-section-number">17</span> 穆修(969-1032)</h1>
<div id="section-63" class="section level2">
<h2><span class="header-section-number">17.1</span> 烛</h2>
<p>一箔珠帘掩映垂，房栊轻染麝香枝。</p>
<p>佳人盼影横哀柱，狎客分光缀艳诗。</p>
<p>禁锁翠明初唱漏，官窗红短尚围棋。</p>
<p>长宵且秉欢游去，无限风光见古辞。</p>
</div>
</div>
<div id="section-64" class="section level1">
<h1><span class="header-section-number">18</span> 欧阳修(1007-1072)</h1>
<div id="section-65" class="section level2">
<h2><span class="header-section-number">18.1</span> 画眉鸟</h2>
<p>百啭千声随意移，山花红紫树高低。</p>
<p>始知锁向金笼听，不及林间自在啼。</p>
</div>
<div id="section-66" class="section level2">
<h2><span class="header-section-number">18.2</span> 明妃曲和王介甫作其二</h2>
<p>汉宫有佳人，天子初未识，</p>
<p>一朝随汉使，远嫁单于国。</p>
<p>绝色天下无，一失难再得，</p>
<p>虽能杀画工，于事竟何益？</p>
<p>耳目所及尚如此，万里安能制夷狄！</p>
<p>汉计诚已拙，女色难自夸。</p>
<p>明妃去时泪，洒向枝上花；</p>
<p>狂风日暮起，飘泊落谁家。</p>
<p>红颜胜人多薄命，莫怨春风当自嗟。</p>
</div>
<div id="section-67" class="section level2">
<h2><span class="header-section-number">18.3</span> 啼鸟</h2>
<p>我遭谗口身落此，每闻巧言宜可憎。</p>
<p>春到山城苦寂寞，把盏常恨无娉婷。</p>
<p>花开鸟语辄自醉，醉与花鸟为交朋。</p>
<p>花能嫣然顾我笑，鸟劝我饮非无情。</p>
<p>身闲酒美惜光景，惟恐鸟散花飘零。</p>
<p>可笑灵均楚泽畔，离骚憔悴愁独醒。</p>
</div>
<div id="section-68" class="section level2">
<h2><span class="header-section-number">18.4</span> 晚泊岳阳</h2>
<p>卧闻岳阳城里钟，系舟岳阳城下树。</p>
<p>正见空江明月来，云水苍茫失江路。</p>
<p>夜深江月弄清辉，水上人歌月下归；</p>
<p>一阕声长听不尽，轻舟短楫去如飞。</p>
</div>
<div id="section-69" class="section level2">
<h2><span class="header-section-number">18.5</span> 戏答元珍</h2>
<p>春风疑不到天涯，二月山城未见花。</p>
<p>残雪压枝犹有桔，冻雷惊笋欲抽芽。</p>
<p>夜闻归雁生乡思，病入新年感物华。</p>
<p>曾是洛阳花下客，野芳虽晚不须嗟。</p>
</div>
<div id="section-70" class="section level2">
<h2><span class="header-section-number">18.6</span> 新开棋轩呈元珍表臣</h2>
<p>竹树日已滋，轩窗渐幽兴。</p>
<p>人间与世远，鸟语知境静。</p>
<p>春光霭欲布，山色寒尚映。</p>
<p>独收万籁心，于此一枰竞。</p>
</div>
</div>
<div id="section-71" class="section level1">
<h1><span class="header-section-number">19</span> 秦观(1049-1100)</h1>
<div id="section-72" class="section level2">
<h2><span class="header-section-number">19.1</span> 春日</h2>
<p>一夕轻雷落万丝，霁光浮瓦碧参差。</p>
<p>有情芍药含春泪，无力蔷薇卧晓枝。</p>
</div>
</div>
<div id="section-73" class="section level1">
<h1><span class="header-section-number">20</span> 邵雍(1011-1077)</h1>
<div id="section-74" class="section level2">
<h2><span class="header-section-number">20.1</span> 观棋长吟</h2>
<p>院静春深昼掩扉，竹间闲看客争棋。</p>
<p>搜罗神鬼聚胸臆，措臻山河入范围。</p>
<p>局合龙蛇成阵斗，劫残鸿雁破行飞；</p>
<p>杀多项羽坑秦卒，败剧符坚畏晋师。</p>
<p>座上戈铤尝击搏，面前冰炭旋更移；</p>
<p>死生共抵两家事，胜负都由一着时。</p>
<p>当路断无相假借，对人须且强推辞；</p>
<p>腹心受害诚堪惧，唇齿生忧尚可医；</p>
<p>善用中伤为得策，阴行狡狯谓知机。</p>
<p>请观今日长安道，易地何尝不有之？</p>
</div>
</div>
<div id="section-75" class="section level1">
<h1><span class="header-section-number">21</span> 宋徽宗〔赵佶〕(1082-1135)</h1>
<div id="section-76" class="section level2">
<h2><span class="header-section-number">21.1</span> 宫词</h2>
<p>新样梳妆巧画眉，窄衣纤体最相宜；</p>
<p>一时趋向多情远，小阁幽窗静弈棋。</p>
</div>
</div>
<div id="section-77" class="section level1">
<h1><span class="header-section-number">22</span> 宋祁(998-1062)</h1>
<div id="section-78" class="section level2">
<h2><span class="header-section-number">22.1</span> 落花</h2>
<p>坠素翻红各自伤，青楼烟雨忍相忘。</p>
<p>将飞更作回风舞，已落犹成半面妆。</p>
<p>沧海客归珠有泪，章台人去骨遗香。</p>
<p>可能无意传双蝶，尽付芳心与蜜房。</p>
</div>
</div>
<div id="section-79" class="section level1">
<h1><span class="header-section-number">23</span> 苏轼(1036-1101)</h1>
<div id="section-80" class="section level2">
<h2><span class="header-section-number">23.1</span> 和子由渑池怀旧</h2>
<p>人生到处知何似，应似飞鸿踏雪泥：</p>
<p>泥上偶然留指爪，鸿飞那复计东西。</p>
<p>老僧已死成新塔，坏壁无由见旧题。</p>
<p>往日崎岖还记否，路上人困蹇驴嘶。</p>
</div>
<div id="section-81" class="section level2">
<h2><span class="header-section-number">23.2</span> 和子由踏青</h2>
<p>春风陌上惊微尘，游人初乐岁华新。</p>
<p>人闲正好路旁饮，麦短未怕游车轮。</p>
<p>城中居人厌城郭，喧阗晓出空四邻。</p>
<p>歌鼓惊山草木动，箪瓢散野乌鸢驯。</p>
<p>何人聚众称道人，遮道卖符色怒嗔。</p>
<p>宜蚕使汝茧如瓮，宜畜使汝羊如麇。</p>
<p>路人未必信此语，强为买符禳新春。</p>
<p>道人得钱径沽酒，醉倒自谓吾符神。</p>
</div>
<div id="section-82" class="section level2">
<h2><span class="header-section-number">23.3</span> 惠崇春江晚景</h2>
<p>竹外桃花三两枝，春江水暖鸭先知。</p>
<p>萎蒿满地芦芽短，正是河豚欲上时。</p>
</div>
<div id="section-83" class="section level2">
<h2><span class="header-section-number">23.4</span> 腊日游孤山访惠勤惠思二僧</h2>
<p>天欲雪，云满湖，楼台明灭山有无。</p>
<p>水清出石鱼可数，林深无人鸟相呼。</p>
<p>腊日不归对妻孥，名寻道人实自娱。</p>
<p>道人之居在何许？宝云山前路盘纡。</p>
<p>孤山孤绝谁肯庐？道人有道山不孤。</p>
<p>纸窗竹屋深自暖，拥褐坐睡依团蒲。</p>
<p>天寒路远愁仆夫，整驾催归及未晡。</p>
<p>出山回望云木合，但见野鹘盘浮图。</p>
<p>兹游淡薄欢有余，到家恍如梦蘧蘧。</p>
<p>作诗火急追亡逋，清景一失后难摹。</p>
</div>
<div id="section-84" class="section level2">
<h2><span class="header-section-number">23.5</span> 六月二十七日望湖楼醉书</h2>
<p>黑云翻墨未遮山，白雨跳珠乱入船。</p>
<p>卷地风来忽吹散，望湖楼下水如天。</p>
</div>
<div id="section-85" class="section level2">
<h2><span class="header-section-number">23.6</span> 石苍舒醉墨堂</h2>
<p>人生识字忧患始，姓名粗记可以休。</p>
<p>何用草书夸神速，开卷戃恍令人愁。</p>
<p>我尝好之每自笑，君有此病何年瘳！</p>
<p>自言其中有至乐，适意无异逍遥游。</p>
<p>近者作堂名醉墨，如饮美酒消百忧。</p>
<p>乃知柳子语不妄，病嗜土炭如珍羞。</p>
<p>君于此艺亦云至，推墙败笔如山丘。</p>
<p>兴来一挥百纸尽，骏马倏忽踏九州。</p>
<p>我书意造本无法，点画信手烦推求。</p>
<p>胡为议论独见假，只字片纸皆藏收。</p>
<p>不减锺张君自足，下方罗赵我亦优。</p>
<p>不须临池更苦学，完取绢素充衾裯。</p>
</div>
<div id="section-86" class="section level2">
<h2><span class="header-section-number">23.7</span> 题西林壁</h2>
<p>横看成岭侧成峰，远近高低各不同。</p>
<p>不识庐山真面目，只缘身在此山中。</p>
</div>
<div id="section-87" class="section level2">
<h2><span class="header-section-number">23.8</span> 有美堂暴雨</h2>
<p>游人脚底一声雷，满座顽云拨不开，</p>
<p>天外黑风吹海立，浙东飞雨过江来。</p>
<p>十分潋滟金樽凸，千杖敲铿羯鼓催。</p>
<p>唤起谪仙泉酒面，倒倾鲛室泻琼瑰。</p>
</div>
<div id="section-88" class="section level2">
<h2><span class="header-section-number">23.9</span> 寓居定惠院之东杂花满山有海棠一株土人不知贵也</h2>
<p>江城地瘴蕃草木，只有名花苦幽独。</p>
<p>嫣然一笑竹篱间，桃李满山总粗俗。</p>
<p>也知造物有深意，故遣佳人在空谷。</p>
<p>自然富贵出天姿，不待金盘荐华屋。</p>
<p>朱唇得酒晕生脸，翠袖卷纱红映肉。</p>
<p>林深雾暗晓光迟，日暖风轻春睡足。</p>
<p>雨中有泪亦凄怆，月下无人更清淑。</p>
<p>先生食饱无一事，散步逍遥自扪腹。</p>
<p>不问人家与僧舍，拄杖敲门看修竹。</p>
<p>忽逢绝艳照衰朽，叹息无言揩病目。</p>
<p>陋邦何处得此花，无乃好事移西蜀。</p>
<p>寸根千里不易到，衔子飞来定鸿鹄。</p>
<p>天涯流落俱可念，为饮一樽歌此曲。</p>
<p>明朝酒醒还独来，雪落纷纷哪忍触。</p>
</div>
<div id="section-89" class="section level2">
<h2><span class="header-section-number">23.10</span> 正月二十日与潘郭二生出郊寻春，忽记去年是日同至女王城作诗，乃和前韵</h2>
<p>东风未肯入东门，走马还寻去岁春。</p>
<p>人似秋鸿来有信，事如春梦了无痕。</p>
<p>江城白酒三杯酽，野老苍颜一笑温。</p>
<p>已约年年为此会，故人不用赋招魂。</p>
</div>
</div>
<div id="section-90" class="section level1">
<h1><span class="header-section-number">24</span> 苏舜钦(1008-1048)</h1>
<div id="section-91" class="section level2">
<h2><span class="header-section-number">24.1</span> 城南感怀呈永叔</h2>
<p>春阳泛野动，春阴与天低。</p>
<p>远林气蔼蔼，长道风依依。</p>
<p>览物虽暂适，感怀翻然移。</p>
<p>所见既可骇，所闻良可悲。</p>
<p>去年水后旱，田亩不及犁。</p>
<p>冬温晚得雪，宿麦生者稀。</p>
<p>前去固无望，即日已苦饥。</p>
<p>老稚满田野，斫掘寻凫茈。</p>
<p>此物近亦尽，卷耳共所资。</p>
<p>昔云能驱风，充腹理不疑；</p>
<p>今乃有毒厉，肠胃生疮痍。</p>
<p>十月七八死，当路横其尸。</p>
<p>犬彘咋其骨，乌鸢啄其皮。</p>
<p>胡为残良民，令此鸟兽肥？</p>
<p>天岂意如此？泱荡莫可知！</p>
<p>高位厌梁肉，坐论搀云霓。</p>
<p>岂无富人术，使之长熙熙？</p>
<p>我今饥伶俜，悯此复自思：</p>
<p>自济既不暇，将复奈尔为！</p>
<p>愁愤徒满胸，嵘𡵓不能齐。</p>
</div>
<div id="section-92" class="section level2">
<h2><span class="header-section-number">24.2</span> 庆州败</h2>
<p>无战王者师，有备军之志。</p>
<p>天下承平数十年，此语虽存人所弃。</p>
<p>今岁西戎背世盟，直随秋风寇边城。</p>
<p>屠杀熟户烧障堡，十万驰骋山岳倾。</p>
<p>国家防塞今有谁？官为承制乳臭儿。</p>
<p>酣觞大嚼乃事业，何尝识会兵之机？</p>
<p>符移火急搜卒乘，意谓就戮如缚尸。</p>
<p>未成一军已出战，驱逐急使缘崄巇。</p>
<p>马肥甲重士饱喘，虽有弓剑何所施。</p>
<p>连颠自欲堕深谷，虏骑笑指声嘻嘻。</p>
<p>一麾发伏雁行出，山下掩截成重围。</p>
<p>我军免胄乞死所，承制面缚交涕洟。</p>
<p>逡巡下令艺者全，争献小技歌且吹。</p>
<p>其余劓首放之去，东走矢液皆淋漓。</p>
<p>道无耳准若怪兽，不自愧耻犹生归！</p>
<p>守者沮气陷者苦，尽由主将之所为。</p>
<p>地机不见欲侥胜，羞辱中国堪伤悲。</p>
</div>
<div id="section-93" class="section level2">
<h2><span class="header-section-number">24.3</span> 暑中杂咏</h2>
<p>嘉果浮沉酒半醺，床头书册乱纷纷。</p>
<p>北轩凉吹开疏竹，卧看青天行白云。</p>
</div>
</div>
<div id="section-94" class="section level1">
<h1><span class="header-section-number">25</span> 苏辙(1039-1112)</h1>
<div id="section-95" class="section level2">
<h2><span class="header-section-number">25.1</span> 怀渑池寄子瞻兄</h2>
<p>相携话别郑原上，共道长途怕雪泥。</p>
<p>归骑还寻大梁陌，行人已度古崤西。</p>
<p>曾为县吏民知否？旧宿僧房壁共题。</p>
<p>遥想独游佳味少，无方骓马但鸣嘶。</p>
</div>
</div>
<div id="section-96" class="section level1">
<h1><span class="header-section-number">26</span> 王安石(1021-1086)</h1>
<div id="section-97" class="section level2">
<h2><span class="header-section-number">26.1</span> 泊船瓜洲</h2>
<p>京口瓜洲一水间，钟山只隔数重山。</p>
<p>春风又绿江南岸，明月何时照我还。</p>
</div>
<div id="section-98" class="section level2">
<h2><span class="header-section-number">26.2</span> 登飞来峰</h2>
<p>飞来峰上千寻塔，闻说鸡鸣见日升。</p>
<p>不畏浮云遮望眼，只缘身在最高层。</p>
</div>
<div id="section-99" class="section level2">
<h2><span class="header-section-number">26.3</span> 明妃曲·其二</h2>
<p>明妃初出汉宫时，泪湿春风鬓脚垂。</p>
<p>明妃初嫁与胡儿，毡车百辆皆胡姬。</p>
<p>含情欲语独无处，传与琵琶心自知。</p>
<p>黄金杆拨春风手，弹看飞鸿劝胡酒。</p>
<p>汉宫侍女暗垂泪，沙上行人却回首。</p>
<p>汉恩自浅胡恩深，人生乐在相知心。</p>
<p>可怜青冢已芜没，尚有哀弦留至今。</p>
</div>
<div id="section-100" class="section level2">
<h2><span class="header-section-number">26.4</span> 明妃曲·其一</h2>
<p>明妃初出汉宫时，泪湿春风鬓脚垂。</p>
<p>低徊顾影无颜色，尚得君王不自持。</p>
<p>归来却怪丹青手，入眼平生几曾有；</p>
<p>意态由来画不成，当时枉杀毛延寿。</p>
<p>一去心知更不归，可怜着尽汉宫衣；</p>
<p>寄声欲问塞南事，只有年年鸿雁飞。</p>
<p>家人万里传消息，好在毡城莫相忆；</p>
<p>君不见咫尺长门闭阿娇，人生失意无南北。</p>
</div>
<div id="section-101" class="section level2">
<h2><span class="header-section-number">26.5</span> 棋</h2>
<p>莫将戏事扰真情，且可随缘道我赢。</p>
<p>战罢两奁分白黑，一枰何处有亏成。</p>
</div>
<div id="section-102" class="section level2">
<h2><span class="header-section-number">26.6</span> 书湖阴先生壁</h2>
<p>茅檐长扫静无苔，花木成畦手自栽。</p>
<p>一水护田将绿绕，两山排闼送青来。</p>
</div>
<div id="section-103" class="section level2">
<h2><span class="header-section-number">26.7</span> 与薛肇明弈棋赌梅花诗输一首</h2>
<p>华发寻春喜见梅，一株临路雪倍堆。</p>
<p>凤城南陌他年忆，香杳难随驿使来。</p>
</div>
<div id="section-104" class="section level2">
<h2><span class="header-section-number">26.8</span> 元日</h2>
<p>爆竹声中一岁除，春风送暖入屠苏。</p>
<p>千门万户曈曈日，总把新桃换旧符。</p>
</div>
</div>
<div id="section-105" class="section level1">
<h1><span class="header-section-number">27</span> 王禹偁(954-1001)</h1>
<div id="section-106" class="section level2">
<h2><span class="header-section-number">27.1</span> 春居杂兴·其二</h2>
<p>春云如兽复如禽，日照风吹浅又深。</p>
<p>谁道无心便容与，亦同翻覆小人心。</p>
</div>
<div id="section-107" class="section level2">
<h2><span class="header-section-number">27.2</span> 春居杂兴·其一</h2>
<p>两株桃杏映篱斜，妆点商山副使家，</p>
<p>何事春风容不得，和莺吹折数枝花。</p>
</div>
<div id="section-108" class="section level2">
<h2><span class="header-section-number">27.3</span> 村行</h2>
<p>马穿山径菊初黄，信马悠悠野兴长。</p>
<p>万壑有声含晚籁，数峰无语立斜阳。</p>
<p>棠梨叶落胭脂色，荞麦花开白雪香。</p>
<p>何事吟余忽惆怅，村桥原树似吾乡。</p>
</div>
<div id="section-109" class="section level2">
<h2><span class="header-section-number">27.4</span> 寒食</h2>
<p>今年寒食在商山，山里风光亦可怜：</p>
<p>稚子就花拈蛱蝶，人家依树系秋千。</p>
<p>郊原晓绿初经雨，巷陌春阴乍禁烟。</p>
<p>副使官闲莫惆怅，酒钱犹有撰碑钱。</p>
</div>
<div id="section-110" class="section level2">
<h2><span class="header-section-number">27.5</span> 前赋〈春居杂兴〉诗二首，间半岁，不复省视，因长男嘉祐读杜工部集，见语意颇有相类者，咨于予，且意予窃之也。予喜而作诗，聊以自贺</h2>
<p>命屈由来道日新，诗家权柄敌陶钧。</p>
<p>任无功业调金鼎，且有篇章到古人。</p>
<p>本与乐天为后进，敢期子美是前身。</p>
<p>从今莫厌闲官职，主管风骚胜要津。</p>
</div>
</div>
<div id="section-111" class="section level1">
<h1><span class="header-section-number">28</span> 文天祥(1236-1282)</h1>
<div id="section-112" class="section level2">
<h2><span class="header-section-number">28.1</span> 过零丁洋</h2>
<p>辛苦遭逢起一经，干戈寥落四周星。</p>
<p>山河破碎风飘絮，身世浮沉雨打萍。</p>
<p>惶恐滩头说惶恐，零丁洋里叹零丁。</p>
<p>人生自古谁无死，留取丹心照汗青。</p>
</div>
</div>
<div id="section-113" class="section level1">
<h1><span class="header-section-number">29</span> 文同(1018-1079)</h1>
<div id="section-114" class="section level2">
<h2><span class="header-section-number">29.1</span> 送棋僧惟照</h2>
<p>学成九章开方诀，诵得一行乘除诗，</p>
<p>自然天性晓绝艺，可敌国手应吾师。</p>
<p>窗前横榻拥炉处，门外大雪压屋时，</p>
<p>独翻旧局辨错着，冷笑古人心许谁？</p>
</div>
</div>
<div id="section-115" class="section level1">
<h1><span class="header-section-number">30</span> 徐玑(1162-1214)</h1>
<div id="section-116" class="section level2">
<h2><span class="header-section-number">30.1</span> 夏日怀友</h2>
<p>流水阶除静，孤眠得自由。</p>
<p>月生林欲晓，雨过夜如秋。</p>
<p>远忆荷花浦，谁吟杜若洲？</p>
<p>良宵恐无梦，有梦即俱游。</p>
</div>
</div>
<div id="section-117" class="section level1">
<h1><span class="header-section-number">31</span> 晏殊(991-1055)</h1>
<div id="section-118" class="section level2">
<h2><span class="header-section-number">31.1</span> 无题</h2>
<p>油壁香车不再逢，峡云无迹任西东。</p>
<p>梨花院落溶溶月，柳絮池塘淡淡风。</p>
<p>几日寂寥伤酒后，一番萧瑟禁烟中。</p>
<p>鱼书欲寄何由达，水远山长处处同。</p>
</div>
</div>
<div id="section-119" class="section level1">
<h1><span class="header-section-number">32</span> 杨万里(1127-1206)</h1>
<div id="section-120" class="section level2">
<h2><span class="header-section-number">32.1</span> 初入淮河(选一)</h2>
<p>船离洪泽岸头沙，人到淮河意不佳。</p>
<p>何必桑乾方是远，中流以北即天涯！</p>
</div>
<div id="section-121" class="section level2">
<h2><span class="header-section-number">32.2</span> 春晴怀故园海棠</h2>
<p>竹边台榭水边亭，不要人随只独行。</p>
<p>乍暖柳条无气力，淡晴花影不分明。</p>
<p>一番过雨来幽径，无数新禽有喜声。</p>
<p>只欠翠纱红映肉，两年寒食负先生。</p>
</div>
<div id="section-122" class="section level2">
<h2><span class="header-section-number">32.3</span> 读严子陵传</h2>
<p>客星何补汉中兴，空有清风冷似冰。</p>
<p>早遣阿瞒移汉鼎，人间何处有严陵！</p>
</div>
<div id="section-123" class="section level2">
<h2><span class="header-section-number">32.4</span> 闲居初夏午睡起</h2>
<p>梅子留酸软齿牙，芭蕉分绿与窗纱。</p>
<p>日长睡起无情思，闲看儿童捉柳花。</p>
</div>
<div id="section-124" class="section level2">
<h2><span class="header-section-number">32.5</span> 霰</h2>
<p>雪花遣霰作前锋，势破张皇欲暗空。</p>
<p>筛瓦巧寻疏处漏，跳阶误到暖边融。</p>
<p>寒声带雨山难白，冷气侵人火失红。</p>
<p>方讶一冬暄较甚，今宵敢叹卧如弓。</p>
</div>
</div>
<div id="section-125" class="section level1">
<h1><span class="header-section-number">33</span> 杨亿(964-1020)</h1>
<div id="section-126" class="section level2">
<h2><span class="header-section-number">33.1</span> 泪</h2>
<p>锦字梭停掩夜机，白头吟若怨新知。</p>
<p>谁闻陇水回肠后，更听巴猿拭袂时。</p>
<p>汉殿微凉金屋闭，魏宫清晓玉壶欹。</p>
<p>多情不待悲秋气，只是伤春鬓已丝。</p>
</div>
<div id="section-127" class="section level2">
<h2><span class="header-section-number">33.2</span> 无题</h2>
<p>巫阳归梦融千峰，辟恶香消翠被浓。</p>
<p>桂魄渐亏愁晓月，蕉心不展怨春风。</p>
<p>遥山黯黯眉长敛，一水盈盈语未通。</p>
<p>漫托鹍弦传恨意，云鬟日夕似飞蓬。</p>
</div>
</div>
<div id="section-128" class="section level1">
<h1><span class="header-section-number">34</span> 张耒(1052-1112)</h1>
<div id="section-129" class="section level2">
<h2><span class="header-section-number">34.1</span> 偶题</h2>
<p>相逢记得画桥头，花似精神柳似柔。</p>
<p>莫谓无情即无语，春风传意水传愁。</p>
</div>
</div>
<div id="section-130" class="section level1">
<h1><span class="header-section-number">35</span> 赵师秀(1170-1200)</h1>
<div id="section-131" class="section level2">
<h2><span class="header-section-number">35.1</span> 约客</h2>
<p>黄梅时节家家雨，青草池塘处处蛙。</p>
<p>有约不来过夜半，闲敲棋子落灯花。</p>
</div>
</div>
<div id="section-132" class="section level1">
<h1><span class="header-section-number">36</span> 郑思肖(1241-1318)</h1>
<div id="section-133" class="section level2">
<h2><span class="header-section-number">36.1</span> 二砺(选一)</h2>
<p>愁里高歌梁公吟，犹如金玉戛商音。</p>
<p>十年勾践亡吴计，七日包胥哭楚心。</p>
<p>秋送新鸿哀破国，昼行饥虎啮空林。</p>
<p>胸中有誓深于海，肯使神州竞陆沉？</p>
</div>
</div>
<div id="section-134" class="section level1">
<h1><span class="header-section-number">37</span> 朱淑真(《宋诗纪事》：“号幽栖居士，钱塘人，世居桃村。工诗，嫁为市井民妻，不得志殁。”)</h1>
<div id="section-135" class="section level2">
<h2><span class="header-section-number">37.1</span> 宋诗纪事：“号幽栖居士，钱塘人，世居桃村。工诗，嫁为市井民妻，不得志殁。”)</h2>
<p>女子弄文诚可罪，那堪咏月更吟风。</p>
<p>磨穿铁砚非吾事，绣折金针却有功。</p>
<hr />
<p>闷无消遣只看诗，不见诗中话别离。</p>
<p>添得情怀转萧索，始知伶俐不如痴。</p>
</div>
<div id="section-136" class="section level2">
<h2><span class="header-section-number">37.2</span> 自责·其二</h2>
<p>闷无消遣只看诗，不见诗中话别离。</p>
<p>添得情怀转萧索，始知伶俐不如痴。</p>
</div>
<div id="section-137" class="section level2">
<h2><span class="header-section-number">37.3</span> 自责·其一</h2>
<p>女子弄文诚可罪，那堪咏月更吟风。</p>
<p>磨穿铁砚非吾事，绣折金针却有功。</p>
</div>
</div>
<div id="section-138" class="section level1">
<h1><span class="header-section-number">38</span> 朱熹(1130-1200)</h1>
<div id="section-139" class="section level2">
<h2><span class="header-section-number">38.1</span> 活水亭观书有感</h2>
<p>半亩方塘一鉴开，天光云影共徘徊。</p>
<p>问渠那得清如许，为有源头活水来。</p>
</div>
</div>



<script>
// when the page is about to reload via servr, remember the scroll position
document.addEventListener('servr:reload', function(e) {
  sessionStorage.setItem('pagedown-scroll', window.scrollY);
});
</script>
</body>
</html>
